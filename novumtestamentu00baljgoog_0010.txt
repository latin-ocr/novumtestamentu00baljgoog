IV ..-

vere et conjecturas virorum doctorum undique comportare. Deesse quidem haec
subsidia critica vides in editionibus plerisque Novi Testamenti3 at pessimo exemplo
mihi methodum philologicam neglexisse videntur theologi, qui sic ediderunt. ⁰

Jam antequam Blassii prodierunt editiones Actorum et Evangelii Lucae, codex D
evangeliorum et Actorum in scrinio meo perpetue mihi adstabat, ut ejus lectiones
assidue diligenterque excuterem. Praecipue in Actis edendis lectiones adscripsi eo-
dicis ejus D (quem „Textum occidentalem'' vel „Formam Romanam'’ dixit Blass).
Cujus libri praestantiam quamquam immodice extollere mihi videntur nonnulli
et codicum familiae ejusdem, memorabiles utique sunt lectiones hinc oriundae
nec librum D impune jam neglexerit quispiam. Rationi sane patrocinari equi-
dem non ausim, qua explicavisse sibi visus est Blassius originem duplicatae
illius narrationi3‚ quam et in Actis et in Evangelio Lucae offendimus Ο pau-
perem illum Lucam, quem sibi {inxit vir ceteroquin sagacissimuS, qui adversaria
prime, dein libros ipsos conscripserit minus neglegenter compositoS, utraque editu-
ruml Verum ne hoc quidem constat, Lucae ipsi Acta deberi et eidem Evangelium.

Praeterea in Evangeliis edendis codicem contuli Rossanensem Σ ; cujus tamen
varietatem lectionum perpetuo annotare supersedi, indigna enim est, quae
sedulo exhibeatur. Lectiones sunt sive pretio destitutae sive eae, quas jamdudum
aliunde cognitas in apparatu critico invenias Majoris momenti est codex syr.⁸i¹²·;
ejus igitur lectiones diligentissime conquisitas in annotatione ubique adscripsi.

Suadente Herwerdeno collega in nominibus exarandis e linguis Hebraica et
Aramaea desumptis eas litteras adhibui, quae pronunciationem Hebraicam et
Aramaeam quam accuratissime exhibent. Quam scribendi rationem paucissimos
adhuc introduxisse miror3 spiritus asperum et lenem tamen, ex lingua Hebraica
petitos, si quo loco opus esset jam ante me inter sese mutaverant Westcott-
Hert, quorum vestigia pressi.

Nonnumquam codices nos deserunt neque ullo modo efficiaS, utrum dicendi
normam severiorem usurpaverint Sacri Scriptores an sermonem vulgarem ab
grammatices regulis paululum recedentem3 quod si ambiguum fuerit, sermonem
constanter praetuli, grammatices regulas stricte observantem.

Annotationem perpetuam Belgice conscribere in animum primo induxeram3
auctore Herwerdeno a proposito destiti. Lector benevolus veniam det errorum,
si qui forte in Latinitatem meam irrepserint.

Neque occasionem praetermiserim gratias publice agendi Herwerdeno amico
ob multifariam benevolentiam in hoc opere promovendo humanissime collocatam.
Singulari ejus doctrinae plurima me debere libere et libenter confiteor.

Rationes saepius nen reddidi lectionum, quas in editionem meam recepi.
Quod meo jure mihi fecisse videor; non enim doctam interpretationem scripturus
Novi Testamenti hoc opus aggressus sum, sed ut adolescentibus, qui in Aca-
demiis nostris theologiae operam dant, tandem aliquando editio suppeteret, iis
potissimum destinata. Quod propositum, artioribus quidem sinibus circum·
scriptum, gravioribus difficultatibus tamen non carebat. Quas superare conatus sum .,
interdum me superavisse spero; nec prorsus inutilis ideo hic liber evadat lectoribus!

Scribebam Ultrajecti a. d. Vll Kal. Nov. 1897. J. M. S. BALJON.

