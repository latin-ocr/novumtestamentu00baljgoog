⁸- aff( Ι

L. S.

Experientia me docuit, iis praesertim, qui in Academiis nostris theologiae
operam dant, Novi* Testamenti Graece editi novam recensionem non modo
gratam, immo fere necessariam aestimandam esse. De qua re HerwerdenuS,
collega. carissimuS, cujus consiliis uti mihi licuit, una et mente et voce mecum
consensit nec deerant mihi hanc editionem praeparanti ejus monita, quomodo
optime res procederet. llle enim verbi causa auctor mihi fuit, apparatum
criticum, quem Tischendorf contulerat, ne coacervasse eum dicam, purgari
oportere et in artius contrahi, ita ut eae lectiones-tantum reciperentur, quae
re vera distarent, nec jam in apparatu circumferrentur discrepantiae scripturae
et aliae quisquiliae. Qua in re audiens sane fui doctissimo viro, nec tamen
ita audiens, ut plane ei satisfecerim; namque eo judice etiam plura resecanda
fuerunt. Exemplum sequi detrectavi Anglorum Westcott et Hort, qui minus
utiliter mihi Novum Testamentum edidisse videntur omisso apparatu critico.

Gratissimo animo etsi concedo, haud mediocriter mihi profuisse editionem
majorem Tischendorfii et illam, quam procuraverunt Westcott et Hort, textum
nihilominus edidi ab iis non uno nomine discrepantem, quippe qui mihi rem
consideranti ad sinceram veritatem propius accedere videretur. Saepius tamen
cum Westcott-Hortio quam cum Tischendorsso feci. Tischendorf hac in re erra-
visse mihi videtur, quod auctoritati codicis Sinaitici nimium tribueret3 in alium
errorem inciderunt Westcott-Hort‚ qui codicem Vaticanum justo plus sequantur.
Levius tamen hi erraverunt. Equidem, Novum Testamentum edituruS‚ hoc mihi
proposueram, ut codice Vaticano tamquam structurae fundamento niterer nec
vero subsidia critica neglegerem reliqua; si differrent lectiones codicum, eam
praeferebam, quae contextui orationis accommodatissima esse videretur neque
abhorrere ab sermone, quo Sacri Scriptores uti solent. Quod propositum cum
tenerem, codicem singularem sequi non poteram quamvis praestantem neque
ullam familiam codicum, cum etiam codex optimus vitiis laboret plurimis
spatioque distet saeculorum trium quattuorve ab iis temporibus, quibus scripto
mandari coepti sunt Sacri Libri. Neque in textu constituendo familiis codicum,
uti hodie dicuntur, nimium dedi, quid docerent; cum penitus animo teneam,
quam utile sit ei, qui historiam textus operam dat, familias codicum diligenter
explorare et internoscere, persuasum mihi itidem est, in arte critica adhibenda
singulorum codicum fidem investigandam esse. Sexcenties enim ejusdem familiae
libri inter sese discrepare inveniuntur. Nec stupeamus diversitatem lectionum3
scripto enim mandabantur codices, non prelo.

Si forte in loco conclamato lectio nulla librorum sufficeret, conjecturam pro-
posui vel conjecturas recepi virorum aliorum. In annotatione mea hujusmodi
subsidia critica haud pauca contuli. Neque inutilia haec fore spero; non enim est
eorum , qui in Academiis nostris theologiae operam dant, ipsos libros multos evol-

1¹·5‘3m

 

